208 T.L1v11

in Afia cum Gallis perfeeto, alter consul M. F ul-
viuS, perdomitis AetoliS, quum trajecisset in Ce-
phalleniam, circa civitates insulae misit percuncta-
tum, utrum se dedere Romanis, an belli fortunam
experiri, mallent? Metus ad omnes valuit, ne
deditionem recusarent. Obfides inde imperatos
pro viribus inopis populi, vicenos Nefiotae, Cra-
nii, Palenses & Samaei dederunt. Insperata pax
Cephalleniae adfulserat3 quum repente una civi·
taS, incertum quam ob caussam, Samaei descive-
runt. Qia opportuno loco urbs posita esset, ti-
muiffe se ajebant, ne demigrare cogerentur ab Ro-
manis. Ceterum ipfine fibi eum finxerint metum
δε timore vano quietem exuerint, an jactata sermo-
nibus res apud Romanos perlata ad eos fit, nihil
comperti est: nifi quod, datis jam ob'fidibus‚ re-
pente portas clauserunt; & ne suorum quidem
precibus (miserat enim sub muros consul ad ten· ,
tandam misericordiam ’ parentum populariumque)
defistere ab incepto voluerunt. Obpugnari deinde
postquam nihil pacati respondebatur, coepta urbs
est. Adparatum omnem tormentorum machina-
rumque transvestum ab Ambraciae obpugnatione
habebat. ac opera, quae facienda erant, inpigre
milites perfecerunt. Duobus igitur locis admoti
arietes quatiebant muros·

XXIX. Nec ab Samaeis quidquam, quo aut
opera, aut hostis arceri poffet, praetermifl‘um est.

